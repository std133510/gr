## Kinect

Το Kinect είναι συσκευή εισόδου ανίχνευσης κίνησης που δημιουργήθηκε από την Microsoft για τις κονσόλες παιχνιδιών Xbox 360 και Xbox One, αλλά και για υπολογιστές που τρέχουν σε Windows. Η πρώτη γενιά Kinect για το Xbox 360 κυκλοφόρησε το Νοέμβριο του 2010, ενώ το 2012 κυκλοφόρησε έκδοση για Microsoft Windows.

Το Kinect  επιτυγχάνει τη διάδραση του χρήστη με την κονσόλα ή τον υπολογιστή χωρίς τη χρήση κάποιου χειριστηρίου, αλλά με αναγνώριση χειρονομιών, προσώπου και φωνής. Είναι μια οριζόντια συσκευή και τοποθετείται πάνω ή κάτω από την οθόνη. Περιλαμβάνει RGB κάμερα, αισθητήρα βάθους και multi array μικρόφωνο και τρέχει ειδικό λογισμικό παρέχοντας έτσι δυνατότητες 3D καταγραφής κίνησης και αναγνώρισης προσώπου και φωνής.

Ο αισθητήρας βάθους αποτελείται από έναν laser προβολέα υπερύθρων σε συνδυασμό με μονοχρωματικό CMOS αισθητήρα, ο οποίος καταγράφει δεδομένα video σε τρεις διαστάσεις υπό οποιεσδήποτε συνθήκες φωτός. Το λογισμικό του Kinect μπορεί αυτόματα να καλιμπράρει τον αισθητήρα ανάλογα με το παιχνίδι και το περιβάλλον του χρήστη, αντιμετωπίζοντας έτσι την παρουσία επίπλων ή άλλων εμποδίων.

Παγκοσμίως, 35 εκατομμύρια συσκευές Kinect πωλήθηκαν από το 2010 ως τον Οκτώβριο του 2017, οπότε και ανακοινώθηκε από τη Microsoft 
